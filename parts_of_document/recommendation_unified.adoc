*Kierowcy samochodów*

W ocenach przedstawionych w rozdziale 4 zwraca się szczególną uwagę na koszty społeczne zaproponowanych rozwiązań, czyli przede wszystkim utrudnienia towarzyszące modyfikacjom infrastrukturalnym oraz ograniczenia budżetowe.
Najlepszym rozwiązaniem w ocenie projektantów systemu są wszelakie działania zachęcające mieszkańców do porzucenia samochodów na rzecz komunikacji zbiorowej.

*Pasażerowie komunikacji*

Rozwiązania ingerujące w infrastrukturę zostały negatywnie ocenione z uwagi na koszty oraz potencjalne obniżenie poziomu bezpieczeństwa samych pasażerów.
Rekomendację od projektantów systemu otrzymuje natomiast system monitoringu -- nadzorujący odpowiednie wykorzystanie buspasów przez uczestników ruchu drogowego oraz premiujący tramwaje na skrzyżowaniach.

*Piesi*

Wskazuje się na zbytnią futurystyczność rozwiązań, a także dyskomfort społeczny wywołany przebudową infrastruktury.
Dobre recenzje zebrały natomiast rozwiązania oparte na monitoringu skrzyżowań wraz z adaptacją sygnalizacji świetlnej.

*Rowerzyści*

Wszelkie rozwiązania penalizacyjne zostały ocenione stricte negatywnie, z kolei monitorowanie ruchu rowerzystów przed i na skrzyżowaniach uznano za nieefektywne.
Dla tej grupy uczestników ruchu przewiduje się działania edukacyjne połączone z zastosowaniem sekundników na skrzyżowaniach.

*Jednolita rekomendacja*

Uświadamianie wszystkich uczestników ruchu drogowego o swoich prawach i obowiązkach to propozycja wydająca się sprostać wszystkim problemom w przemieszczaniu się po aglomeracji warszawskiej.
Dodatkowo jest to w mniemaniu projektantów rozwiązanie najtańsze, co skutkuje najwyższym prawdopodobieństwem realizacji.
Uzupełnieniem wszystkich tych działań informacyjno-edukacyjnych ma być system monitoringu ruchu miejskiego z adaptacyjnym sterowaniem sygnalizacją świetlną.
Powinien on tworzyć płaszczyznę kompromisu w tej skomplikowanej sieci interesów uczestników ruchu drogowego, jaką zastajemy począwszy od ogromnych, rondoidalnych skrzyżowań po prozaiczne uliczki osiedlowe.
